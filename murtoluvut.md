# Murtoluvuilla laskeminen

Laskuissa esiintyy usein murtolukuja. Ne ovat niinsanottuja tarkkoja arvoja. Joillekin luvuille voidaan kirjoittaa tarkka arvo myös desimaalilukuna. Esimerkiksi jos yksi kakku jaettaisiin neljälle henkilölle, niin jokaisen saama $0.25$ kakkua olisi kyllä tarkka.

Usein murtoluku on kuitenkin ainoa mahdollisuus esittää laskun tulos tarkkana arvona. Jos täytekakku jaetaan kolmelle henkilölle, jokainen saa $\frac{1}{3}$ kakusta. Se on tarkka arvo. Laskimesta saatavat luvut $0.33$ tai $0.333333$ tai edes $0.3333333333333$ eivät ole tarkkoja arvoja. Aina ei ole väliä sillä, onko laskun tulos tarkka arvo vai ei, koska usein se kuitenkin pyöristetään jollakin tavalla. Tarkkojen arvojen laskeminen ja murtolukujen käsittely muutenkin on kuitenkin osa algebran yleissivistystä.

Murtoluku koostuu murtoviivan yläpuolella olevan osoittajasta ja murtoviivan alapuolella olevasta nimittäjästä. Esimerkiksi luvussa $\frac{3}{8}$ osoittaja on 3 ja nimittäjä 8. Nimittäjä kertoo, kuinka suuria osia murtoluvussa on, ja osoittaja sen, kuinka monta kappaletta näitä on. Esimerkiksi tässä on kyseessä kahdeksasosat, joita on kolme kappaletta. 

## Laskusäännöt

**Laventaminen ja supistaminen**

Murtoluvun osoittajan ja nimittäjän voi kertoa tai jakaa samalla luvulla. Näin saattaa joutua tekemään, jos samassa laskutoimituksessa on murtolukuja, joissa on eri nimittäjät. Joskus laskun vastaus halutaan mahdollisimman pitkälle supistetussa muodossa eli siten, että nimittäjä on mahdollisimman pieni.

Laventaminen merkitään osoittajan vasempaan yläkulmaan: 

$^{2)}\frac{3}{7}=\frac{2\cdot 3}{2\cdot 7}=\frac{6}{14}$, $\frac{^{3)}x}{5}=\frac{3\cdot x}{3\cdot 5}=\frac{3x}{15}$

Supistaminen merkitään osoittajan oikeaan yläkulmaan:

$\frac{3}{15}^{(3}=\frac{3/3}{15/3}=\frac{1}{5}$, $\frac{2x}{4}^{(2}=\frac{2x/2}{4/2}=\frac{x}{2}$

Kerto- tai jakolasku pitää tehdä koko osoittajalle ja koko nimittäjälle:

$^{2)}\frac{5+x}{5}=\frac{2\cdot 5 + 2 \cdot x}{2\cdot 5}=\frac{10+2x}{10}$

$^{2)}\frac{5+x}{x-3}=\frac{2\cdot 5 + 2 \cdot x}{2\cdot x - 2 \cdot 3}=\frac{10+2x}{2x-6}$

$\frac{4+x}{8}^{(2}=\frac{4/2+x/2}{8/2}=\frac{2+\frac{x}{2}}{4}$

**Yhteen- ja vähennyslasku**

Jos murtoluvuissa on sama nimittäjä, niin yhteen-/vähennyslasku tehdään vain osoittajille, ja nimittäjä pysyy ennallaan.

Esim. $\frac{3}{8}+\frac{2}{8}=\frac{3+2}{8}=\frac{5}{8}$

Esim. $\frac{6}{7}-\frac{4}{7}=\frac{6-4}{7}=\frac{3}{7}$

Jos murtoluvuissa on eri nimittäjä, laskussa esiintyvät murtoluvut pitää laventaa tai supistaa samannimisiksi. Joskus riittää supistaa tai laventaa yksi laskussa esiintyvistä murtoluvuista, joskus joutuu muokkaamaan useampaa.

Esim. $\frac{3}{8}+\frac{2}{4}=\frac{3}{8}+ ^{2)}\frac{2}{4}=\frac{3}{8}+\frac{2\cdot 2}{2\cdot 4}=\frac{3}{8}+\frac{4}{8}=\frac{3+4}{8}=\frac{7}{8}$   

Esim. $\frac{3}{12}+\frac{6}{4}=\frac{3}{12}^{(3}+\frac{6}{4}=\frac{3/3}{12/3}+\frac{6}{4}=\frac{1}{4}+\frac{6}{4}=\frac{1+6}{4}=\frac{7}{4}$

Esim. $\frac{1}{9}+\frac{1}{4}=^{4)}\frac{1}{9}+^{9)}\frac{1}{4}=\frac{4}{36}+\frac{9}{36}=\frac{13}{36}$

**Sekaluvut murtoluvuiksi**

Sekaluku tarkoittaa kokonaisluvun ja murtoluvun summaa. Esimerkiksi $2\frac{1}{4}$ tarkoittaa samaa kuin $2+\frac{1}{4}$.

Sekaluku kannattaa muuttaa murtoluvuksi ennen muita laskutoimituksia. Kokonaisluvussa 1 osoittaja on yhtä suuri kuin nimittäjä, kokonaisluvussa 2 osoittaja on 2 kertaa niin suuri kuin nimittäjä jne. Nimittäjäksi valitaan sama kuin murtoluvun nimittäjä.

Esim. $3 \frac{4}{5}=3+\frac{4}{5}=\frac{}{3\cdot 5}{5}+\frac{4}{5}=\frac{15}{5}+\frac{4}{5}=\frac{15+4}{5}=\frac{19}{5}$

Esim. $1 \frac{3}{4}+\frac{5}{4}=1+\frac{3}{4}+\frac{5}{4}=\frac{4}{4}+\frac{3}{4}+\frac{5}{4}=\frac{4+3+5}{4}=\frac{12}{4}=3$

tai: $1 \frac{3}{4}+\frac{5}{4}=1+\frac{3}{4}+\frac{5}{4}=1+\frac{3+5}{4}=1+\frac{8}{4}=1+2=3$

Esim. $2 \frac{5}{8}+\frac{3}{4}=2+\frac{5}{8}+\frac{3}{4}=2+\frac{5}{8}+^{2)}\frac{3}{4}= $

$ 2+\frac{5}{8}+\frac{6}{8}=\frac{2\cdot 8}{8}+\frac{5}{8}+\frac{6}{8}=\frac{16}{8}+\frac{5}{8}+\frac{6}{8}=\frac{16+5+6}{8}=\frac{27}{8}$

**Murtoluvut sekaluvuiksi** 

Muunnos toisinpäin onnistuu seuraavasti: ensin etsitään luvun kokonaislukuosa, eli se luku, kuinka monta kertaa nimittäjä mahtuu osoittajaan. Esimerkiksi luvussa $\frac{27}{8}$ kokonaislukuosa on $3$, sillä $3\cdot 8 = 24$ on vielä pienempi kuin osoittaja, mutta $4\cdot 8 = 32$ olisi jo liian suuri luku.

Murtolukuosan osoittaja on se luku, joka jää yli, kun murtoluvun osoittajasta vähennetään kokonaislukuosan ja nimittäjän tulo. Esimerkiksi luvussa $\frac{27}{8}$ osoittajaksi jää $27-3\cdot 8=27-24=3$. Nimittäjäksi jää alkuperäinen osoittaja. Siis esimerkiksi sekaluvuksi saadaan $3 \frac{3}{8}$.

**Kertolasku**

Murtolukujen kertolaskussa osoittajat kerrotaan keskenään ja nimittäjät kerrotaan keskenään. Nimittäjien ei tarvitse olla keskenään samat, kuten yhteen- tai vähennyslaskussa! Lopputuloksen voi mielellään supistaa, jos se on mahdollista, eli jos osoittaja ja nimittäjä ovat samalla luvulla jaollisia. Kokonaisluvut voidaan muuttaa murtoluvuiksi, joissa nimittäjä on 1.

Esim. $\frac{3}{8}\cdot \frac{2}{4}=\frac{3\cdot 2}{8\cdot 4}=^{2)}\frac{6}{32}=\frac{3}{16}$

Esim. $\frac{3}{5}\cdot \frac{7}{4}=\frac{3\cdot 7}{5\cdot 4}=\frac{21}{20}$

Esim. $3 \cdot \frac{5}{4}=\frac{3}{1}\cdot \frac{5}{4}=\frac{3\cdot 5}{1\cdot 4}=\frac{15}{4}=3\frac{3}{4}$

**Jakolasku**
    
Kun murtoluku jaetaan toisella murtolukuvulla, niin jaettava kerrotaan jakajan käänteisluvulla. Käänteisluku tarkoittaa sitä, että osoittajan ja nimittäjä vaihdetaan keskenään. Esimerkiksi luvun $\frac{2}{5}$ käänteisluku on $\frac{5}{2}$. Kokonaisluvullakin on käänteisluku: luvun $a$ käänteisluku on $\frac{1}{a}$. 

Esim. $\frac{3}{4}:\frac{7}{9}=\frac{3}{4}\cdot \frac{9}{7}=\frac{3 \cdot 9}{4 \cdot 7}=\frac{27}{28}$

Esim. $\frac{15}{4}:3=\frac{15}{4}\cdot \frac{1}{3}=\frac{15\cdot 1}{4\cdot 3}=\frac{15}{12}^{(3}=\frac{5}{4}=1 \frac{1}{4}$
